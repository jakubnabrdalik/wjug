
<div>
  <div page="1" class="section">
    <div class="centered">
      <div class="container">
        <div class="row">
          <div class="span12">
            <h4>70 spotkanie WJUGa</h4>
            <h2>Wstęp do programowania funkcyjnego z Clojure</h2>
            <h3> <a href="http://jaceklaskowski.pl/" target="_blank">Jacek Laskowski</a></h3>
            <p>Termin: 19.10.2010 godz. 18:00</p>
            <p>Lokalizacja: MIMUW, sala 5440</p><strong>Dyskusja <a href="https://groups.google.com/forum/#!topic/warszawa-jug/zUoyHQMrH2Y" target="_blank">dyskusja</a></strong>
            <h3>O prezentacji:</h3>
            <p> </p>Po 15 latach programowania imperatywno-obiektowego w Javie postanowiłem spróbować się z programowaniem funkcyjnym. Na warsztat wziąłem język <a href="http://clojure.org/" target="_blank">Clojure</a>, który łączy przyjemne z pożytecznym, tj. wciąż jestem na JVM i mogę korzystać z dobrodziejstw ogromnej liczby bibliotek javowych, jednocześnie programując funkcyjnie. Ostatnie moje skromne osiągnięcia na polu zrozumienia sensu tej nauki zakończyły się kilkoma użytecznymi wynikami i postanowiłem zaprezentować je szerszej publiczności. Wiążę z tym nadzieje zaangażowania większej liczby osób w poznawanie tajników PF, zebrania wskazówek dalszego rozwoju oraz szerszego spojrzenia na potencjalne wykorzystanie Clojure i PF w projektach komercyjnych.
            <p> </p>Czego należy oczekiwać:
            <ul>
              <li>Zbudowania aplikacji webowej z możliwością dynamicznego jej rozwoju</li>
              <li>Uruchomionego Eclipse z wtyczką CCW (counterclockwise)</li>
              <li>Clojure REPL</li>
              <li>Niewielkiej liczby slajdów (powiedzmy 5)</li>
              <li>Cechy języków funkcyjnych (pobieżnie, bo słabym jeszcze merytorycznie)</li>
              <li>Wprowadzenia, podkreślam słowo, wprowadzenia do PF z Clojure</li>
              <li>Nie więcej niż 1,5h wystąpienia</li>
              <li>Nagranego spotkania</li>
            </ul>
            <p></p>Czego NIE należy oczekiwać:
            <ul>
              <li>odpowiedzi gdzie i jak wykorzystać Clojure z Java EE</li>
              <li>odpowiedzi dlaczego warto nauczyć się programowania funkcyjnego lub Clojure w szczególności</li>
              <li>odpowiedzi na pytanie, czym Clojure jest lepszy/gorszy (niepotrzebne skreślić) w porównaniu z innymi językami, Scalę wliczając</li>
              <li>i wielu innych odpowiedzi na pytania o wyższość jednego nad drugim, albo uzasadnienia mojego wyboru poznania PF i to z Clojure</li>
            </ul>
            <h3>O prelegencie:</h3>
            <p></p>Jacek Laskowski jest założycielem i liderem grupy warszawskich użytkowników Javy - Warszawa JUG. Prowadzi bloga <a href="http://jaceklaskowski.pl/" target="_blank">Notatnik Projektanta Java EE</a>, w którym przedstawia swoje użycie Javy i okolic. Zawodowo w IBM jako specjalista produktów z rodziny WebSphere, głównie WebSphere BPM z flagowymi produktami: IBM WebSphere Dynamic Process Edition i IBM WebSphere Lombardi Edition. Nadaje na falach twittera jako <a href="http://twitter.com/jaceklaskowski" target="_blank">@jaceklaskowski</a>.
          </div>
        </div>
      </div>
    </div>
  </div>
</div>