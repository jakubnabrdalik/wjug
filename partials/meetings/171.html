
<div>
  <div page="1" class="section">
    <div class="centered">
      <div class="container">
        <div class="row">
          <div class="span12">
            <h4>171 spotkanie WJUG</h4>
            <h2>5-10-15 lat w karierze developera</h2>
            <h3><a href="https://twitter.com/wseliga" target="_blank"> Wojciech Seliga</a></h3>
            <p>Termin: 01.12.2015 godz. 18:15</p>
            <p>Lokalizacja: MIMUW, sala 3180</p>
            <p>Sponsor:<a href="https://spartez.com/careers" target="_blank"><img src="/img/sponsors/spartez.png" border="0" style="height: 60px"/></a></p>
            <h3>O prezentacji:</h3>
            <p>Nie ma się co oszukiwać – żyjemy w czasach wyjątkowo sprzyjających inżynierom IT, a już przede wszystkim software developerom. Zwłaszcza języka Java. Wielkie “ssanie” na rynku pracy. Setki firm z kraju i zagranicy walczących o pracowników w Polsce. Naprawdę spore pieniądze – zwłaszcza na tle innych profesji.</p>
            <p>Nic, tylko spocząć na laurach i dać się adorować pracodawcom.</p>
            <p>Takie podejście to jednak błogi początek raczej szybkiego końca. I widać wiele ofiar takiego stanu rzeczy – rynek rozpieszczający nas jest de facto naszym największym zagrożeniem.</p>
            <p>Jak kolejno 5, 10 i 15 lat doświadczenia w branży zmienia naszą percepcję na tę platformę oraz przede wszystkim na nas samych – nasze miejsce i wartość jako profesjonalnych Java developerów? Jakie są zagrożenia związane z naszym zawodem i naszą ukochaną platformą? Czy jesteśmy wyjątkowi? Co jest ważne, a co nie w naszej profesji? Czy znajomość Javy czyni nas “nieśmiertelnymi” zawodowo? Czy można być software developerem z 30-letnim stażem?</p>
            <p>Wojtek postara się odpowiedzieć dosyć szeroko na takie pytania. Rozwieje pewne mity dotyczące profesji Java developera oraz podzieli się różnymi przemyśleniami bazującymi na obserwacjach oraz setkach odbytych rozmów z ludźmi z branży – od nowicjuszy do ludzi z ponad 30-letnim doświadczeniem zawodowym.</p>
            <h3>O prelegencie:</h3>
            <p><a href="https://twitter.com/wseliga" target="_blank"> Wojciech Seliga</a>: Jest software developerem z natury (programuje od 6-tego roku życia, a w języku Java od ponad 16 lat), choć w ostatnim czasie pochłania go przede wszystkim rozwijanie firmy Spartez, którą współzałożył w 2007 roku.</p>
            <p>Od wielu lat Wojciech zajmuje się różnymi aspektami software developmentu: propagowaniem metodologii agile, prowadzeniem projektów i zespołów software’owych, zatrudnianiem najlepszych specjalistów z branży, rozwojem biznesowym, mentoringiem i szkoleniami dla developerów, a nocą nadal kodowaniem. Obecnie z blisko 70-tką fantastycznych ludzi w Spartez pracuje nad narzędziami z ekosystemu Atlassiana, takimi jak JIRA, Bamboo, Crucible, FishEye, Agile Cards, TFS4JIRA czy najnowszy produkt firmy – Ephor.</p>
            <p>Wojciech prezentuje (nieraz w dosyć kontrowersyjny sposób) dosyć często na różnych konferencjach w kraju, jak i za granicą (np. Devoxx, 33rd Degree, GeeCON, Confitura, InfoSHARE, Agile, Atlassian Summit czy XPDays).</p>
          </div>
        </div>
      </div>
    </div>
  </div>
</div>