
<div>
  <div page="1" class="section">
    <div class="centered">
      <div class="container">
        <div class="row">
          <div class="span12">
            <h4>188 spotkanie WJUG</h4>
            <h2>Pragmatyczne podejście do pisania i utrzymywania testów</h2>
            <h3>Marek Dominiak</h3>
            <p>Termin: 11.10.2016 godz. 18:15</p>
            <p>Lokalizacja: MIMUW, sala 3180</p>
            <h3>O prezentacji:</h3>
            <p>Chyba każdy programista spotkał się z zagadnieniem testowania. Testy jednostkowe, integracyjne, akceptacyjne i tak dalej... Większość też się zgodzi z tezą, że testy automatyczne są podstawą tworzenia a przede wszystkim utrzymywania systemu który ma przeżyć kilka lat. TDD na stałe zagościło w praktykach wykorzystywanych przez dużą ilość zespołów a niektóre zespoły muszą sprostać niełatwemu wyzwaniu pokrycia X% kodu testami.</p>
            <p>Jednakże pisanie w testów w efektywny sposób nie jest łatwe i zwykle po pewnym czasie od startu projektu to zadanie staje się dużo bardziej wymagające, i zaczyna być dużo mniej satysfakcjonujące dla programistów, a także bywa sporym obciążeniem dla budżetu projektu.</p>
            <p>Prezentacja będzie o pragmatycznym podejściu do pisania testów i utrzymywania ich w taki sposób aby po pewnym czasie od startu projektu nie zaczynały hamować rozwoju, a programiści nie myśleli o utrzymywaniu ich jako wyrafinowanej formie sado-maso. Będzie także sporo o moich ulubionych narzędziach do testowania.</p>
            <p>uwaga: Ten temat skierowany jest raczej na mniej doświadczonych programistów, ale nie-juniorzy też powinni coś wynieść z prezentacji. Słuchacz powinien wiedzieć co to są testy jednostkowe i integracyjne, a najlepiej jeśli miał styczność/napisał napisał kilka z nich.</p>
            <h3>O prelegencie:</h3>
            <p>Marek Dominiak - w Javie i okolicach programuję zawodowo prawie od 9 lat, w większości przy stacku Java/Spring. Zainteresowany tematyką DDD, TDD i innych xDD.</p>
          </div>
        </div>
      </div>
    </div>
  </div>
</div>