
<div>
  <div page="1" class="section">
    <div class="centered">
      <div class="container">
        <div class="row">
          <div class="span12">
            <h4>3 spotkanie WJUG</h4>
            <h2>Co nowego i dobrego w Enterprise JavaBeans 3.0 </h2>
            <h3> <a href="http://www.jaceklaskowski.pl/" target="_blank">Jacek Laskowski</a></h3>
            <p>Termin: 09.01.2007 godz. 18:00</p>
            <p>Lokalizacja: MIMUW, sala 5820</p><strong>Materiały </strong>
            <ul>
              <li><a href="https://groups.google.com/forum/#!topic/warszawa-jug/3NRLfhbgh2A/" target="_blank">zapowiedź</a></li>
            </ul>
            <h3>O prezentacji:</h3>
            <p>Najnowsza odsłona specyfikacji Java EE 5 udostępnia odrestaurowaną specyfikację Enterprise JavaBeans w wersji 3.0 (EJB3). EJB3, jak i samo Java EE 5, jest przeciwieństwem bolączek, z jakimi borykali się programiści w wersjach poprzednich. Krytyka EJB 2.1 i poprzednich była podstawą dla powstania jej alternatywnych rozwiązań, w których prym wiedzie Spring Framework. I to przede wszystkim ich wpływ i udział ich projektantów w ciele standaryzującym specyfikację EJB3 sprawiły, że jest ona naszpikowana interesującymi konstrukcjami programistycznymi wypromowanymi przez projekty otwarte i podparte usprawnieniami Java SE 5. Należą do nich: konfiguracja poprzez annotacje, wstrzeliwanie zależności (ang. dependency injection), POJO jako komponenty EJB czy interceptory (znane z AOP). Poza nimi znajdziemy w EJB3 autorskie usprawnienia, gdzie najważniejszym jest konfiguracja przez nadpisywanie (ang. configuration by exception).</p>
            <p>Rozpoczęcie roku 2007 nie mogło być powitane prezentacją o mniej zdumiewającym swoim rozmachem novum niż EJB3. EJB3 dodaje blasku specyfikacji Java EE 5 i przyczyni się do powrotu wielu programistów i projektantów do platformy Java EE 5, którzy zmęczeni trudami EJB 2.1 zmigrowali do rozwiązań alternatywnych.</p>
            <h3>O prelegencie:</h3>
            <p>Prezentacja prowadzona będzie przez <a href="http://www.jaceklaskowski.pl/" target="_blank">Jacka Laskowskiego</a>, który jest członkiem grup rozwojowych projektów <a href="http://geronimo.apache.org/" target="_blank">Apache Geronimo </a>i <a href="http://incubator.apache.org/openejb" target="_blank">Apache OpenEJB</a>. Jest założycielem grup Warszawa JUG i Poland BEA User Group. Zaangażowany w poznawanie możliwości specyfikacji EJB3 tworząc egzamin na JavaBLACKbelt.com. Prowadzi <a href="http://www.jaceklaskowski.pl/" target="_blank">Notatnik Projektanta Java EE</a>, w którym znaleźć można m.in. relacje z lektury specyfikacji EJB3.</p>
          </div>
        </div>
      </div>
    </div>
  </div>
</div>