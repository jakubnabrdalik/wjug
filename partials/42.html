
<div>
  <div page="1" class="section">
    <div class="centered">
      <div class="container">
        <div class="row">
          <div class="span12">
            <h4>42 spotkanie WJUG</h4>
            <h2>Zwinne i lekkie aplikacje webowe z Grails</h2>
            <h3> <a href="http://www.jaceklaskowski.pl/" target="_blank">Jacek Laskowski</a></h3>
            <p>Termin: 03.03.2009 godz. 18:00</p>
            <p>Lokalizacja: MIMUW, sala 5440</p><strong>Materiały </strong>
            <ul>
              <li><a href="https://groups.google.com/forum/#!topic/warszawa-jug/Axwvd31KsOo/" target="_blank">dyskusja</a></li>
            </ul>
            <h3>O prezentacji:</h3>
            <p> <a href="http://grails.org/" target="_blank">Grails </a>jest platformą aplikacyjną, która pretenduje do miana rozwiązania lekkiego i dynamicznego ala Ruby on Rails czy Django. Podejście oparte na zasadach "konwencji-ponad-konfigurację", DRY, dynamiczne i statyczne rusztowanie oraz uproszczone testowanie składowych aplikacji do tej pory zarezerwowane były dla szkieletów webowych spoza obszaru Javy. Z nastaniem ery języków skryptowych uruchamianych na platformie JVM możliwe jest wprowadzenie ich do naszego arsenału projektowego. Można śmiało postawić tezę, że Grails to aplikacja wzorcowa dla Groovy, Spring Framework i Hibernate, więc pozostaje tylko zapytać, czego nie można w nim zrobić, co jest dostępne w innych środowiskach.</p>
            <p>Przedstawienie cech Grails podczas prezentacji będzie wspierane jednoczesnym tworzeniem niewielkiej (przykładowej) aplikacji webowej z najnowszą wersją Grails 1.1RC2 oraz wersją rozwojową NetBeans IDE 6.7.</p>
            <h3>O prelegencie:</h3>
            <p><a href="http://www.jaceklaskowski.pl/" target="_blank">Jacek Laskowski </a>zajmuje się Javą i jej korporacyjną wersją Java EE od pierwszych dni ich pojawienia się na rynku. Utrzymuje swoją wiedzę informatyczną dzieląc się nią wszem i wobec - na blogu, artykułach, wystąpieniach publicznych czy przypadkowych spotkaniach - sądząc, że ciągłe wystawianie swojej wiedzy na publiczną krytykę jest jednym z nielicznych sposobów na jej szybkie wywindowanie w górę. "Pomoc" rodzinna - żona i dwójka dzieciaków - pomaga utrzymać pułap i za daleko nie odlecieć w chmury.</p>
          </div>
        </div>
      </div>
    </div>
  </div>
</div>